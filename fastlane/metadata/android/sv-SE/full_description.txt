Med WordPress för Android har du möjligheten till webbpublicering i fickan. Det är ett verktyg för att skapa webbplatser, och mycket mer!

SKAPA
- Visa dina stora idéer på webben. WordPress för Android är ett verktyg för att skapa webbplatser och bloggar. Bygg din egen webbplats i appen.
- Välj utseende och utformning bland många WordPress-teman och anpassa sedan med bilder, färger och typsnitt så att webbplatsen blir din egen.
- En inbyggd snabbstartsguide hjälper dig genom den grundläggande konfigurationen för en lyckad webbplats. (Vi är inte bara en webbplatsskapare utan även din samarbetspartner och stödtrupp!)

STATISTIK
- Kolla webbplatsens statistik i realtid för att se vad som händer.
- Se vilka inlägg och sidor som får flest besök över längre tid via insikter per dag, vecka, månad och år.
- På besökskartan ser du från vilka länder dina besökare kommer.

NOTISER
- Få notiser om kommentarer, gillamarkeringar och nya följare, så att du direkt vet om någon lämnar en reaktion på din webbplats.
- Svara på nya kommentarer direkt för att hålla diskussionen igång och uppmärksamma dina läsare.

PUBLICERA
- Skapa uppdateringar, berättelser, fotorapporter, tillkännagivanden – allt möjligt! – i redigeraren.
- Gör dina inlägg och sidor levande med fotografier och videoklipp från kameran och dina album. Eller hitta den perfekta illustrationen med appens inbyggda samling proffsbilder som är fria att använda.
- Spara idéer som utkast och plocka fram dem igen när inspirationen återkommer, eller schemalägg inlägg för framtida publicering för att hålla webbplatsen ständigt uppdaterad och intressant.
- Lägg till etiketter och kategorier för att hjälpa nya läsare upptäcka dina inlägg, och se din läsekrets växa.

LÄSAREN
- WordPress är inte bara en bloggmaskin – använd det till att kommunicera inom en gemenskap av författare i WordPress-läsaren. Utforska tusentals ämnen via etiketter, hitta nya författare och organisationer och följ dem som väcker ditt intresse.
- Lägg undan inlägg som fascinerar dig med funktionen ”Spara till senare”.

DELA
- Konfigurera automatisk delning till sociala media för att informera följare om nya inlägg. Publicera automatiskt notiser på Facebook, Twitter m.fl.
- Lägg till knappar för delning på sociala nätverk i dina inlägg, så att dina besökare kan dela dem med sina kontakter och dina fans kan bli dina ambassadörer.

Varför WordPress?

Det finns många bloggtjänster, webbplatsbyggare och sociala nätverk att välja mellan. Varför välja just WordPress?

WordPress driver mer än en tredjedel av webben. Det används av hobbybloggare, företag av alla storlekar, e-butiker och även några av de största nyhetstjänsterna internet. Sannolikheten är stor att många av dina favoritwebbplatser använder WordPress.

Med WordPress äger du ditt eget innehåll. Andra sociala nätverk betraktar dig som en handelsvara och tar äganderätt över ditt innehåll. Men med WordPress är allt innehåll du publicerar ditt eget, och du kan ta det med dig vart du själv skulle vilja.

WordPress är en webbplatsskapare med öppen källkod. Alla kan se hur det fungerar och även bidra själva. Andra tjänster och sociala nätverk använder proprietära, slutna system, där du aldrig vet exakt hur de fungerar. Och risken finns att de en vacker dag går upp i rök!

Oavsett om du behöver en webbplatsbyggare för att skapa en egen webbplats, eller en enkel blogg är WordPress rätt. Det har stora designmöjligheter, kraftfulla funktioner och friheten att bygga det du själv vill ha.

WordPress för Android stödjer webbplatser du driftar själv, som använder WordPress 4.0 eller senare, och alla webbplatser hos WordPress.com. I likhet med WordPress har Android öppen källkod. Läs mer på https://wp.me/P7jrAc-tJ. Behöver du hjälp med appen? Twittra till oss på @WPAndroid, eller gå till vårt supportforum på https://android.forums.wordpress.org/forum/troubleshooting 

Integritetsinformation för användare i Kalifornien: https://wp.me/Pe4R-d/#california-consumer-privacy-act-ccpa.
